<div style="width: 70%; margin: 0 auto; background: #FFFFFF; opacity: 0.8;" >
<h1>Warning Community</h1>
	Legi, Patres colendissimi, in Arabum monumentis, interrogatum Abdalam 1 Sarracenum, quid in hac quasi mundana scaena admirandum maxime spectaretur, nihil spectari homine admirabilius respondisse. <br/><br/>
	Cui sententiae illud Mercurii adstipulatur: Magnum, o Asclepi, miraculum est homo 2. <br/><br/>
	Horum dictorum rationem cogitanti mihi non satis illa faciebant, quae multa de humanae naturae praestantia afferuntur a multis: esse hominem creaturarum internuntium, superis familiarem, regem inferiorum; sensuum perspicacia, rationis indagine, intelligentiae lumine, naturae interpretem; stabilis aevi et fluxi temporis interstitium, et (quod Persae3 dicunt) mundi copulam, immo hymenaeum, ab angelis, teste Davide4, paulo deminutum. <br/><br/>
	Magna haec quidem, sed non principalia, idest quae summae admirationis privilegium sibi iure vendicent. <br/><br/>
	Cur enim non ipsos angelos et beatissimos caeli choros magis admiremur? Tandem intellexisse mihi sum visus, cur felicissimum proindeque dignum omni admiratione animal sit homo, et quae sit demum illa conditio quam in universi serie sortitus sit, non brutis modo, sed astris, sed ultramundanis mentibus invidiosam. <br/><br/>
	Res supra fidem et mira. <br/><br/>
	Quidni? Nam et propterea magnum miraculum et admirandum profecto animal iure homo et dicitur et existimatur. <br/><br/>
	Sed quaenam ea sit audite, Patres, et benignis auribus pro vestra humanitate hanc mihi operam condonate.
	<br/><br/> 
</div>